Title: Coïncidenties - showers gemeten door meerdere stations
Date: 2014-05-06
Author: Arne de Laat

![coincidences page]({filename}/images/coincidences.png)

Eén van de redenen dat er zoveel scholen meedoen aan het HiSPARC experiment is
omdat je samen meer meet dan alleen. Als meerdere stations verschillende delen
van dezelfde deeltjes regen meten kunnen we meer informatie achterhalen dan
wanneer maar één station iets meet.

Met behulp van de GPS tijdstempels, die bij elke meting worden opgeslagen,
kunnen we achterhalen welke metingen van verschillende stations op hetzelfde
moment waren, dat wil zeggen binnen 2 µs = 0.000002 seconden van elkaar. Als
meerdere stations iets gemeten hebben binnen zo'n korte tijd noemen we dan een
coïncidentie. Als kosmische straling meer energie heeft zal de voetafdruk van
de deeltjes regen op de grond groter zijn en is de kans dus groter dat meerdere
stations het zullen meten.

Op de nieuwe pagina
[coincidences](http://data.hisparc.nl/show/network/coincidences/) laten we voor
elke dag zien hoeveel van dat soort coïncidenties er per uur gevonden zijn en
hoevaak een aantal meetstations in coïncidentie voorkwam. Ook is er een
[Coincidences Download
Form](http://data.hisparc.nl/data/download/coincidences/) om deze metingen van
de stations in coïncidenties te downloaden.
